# TDT4160
Datamaskiner og digitalteknikk [autumn 2016]

Repository contains assignments for machine code for Silicon Labs' EFM32-G8XX-STK microcontroller.

# Faglig innhold

Emnet vil inneholde terminologi, prinsipper og begrep for konstruksjon og virkemåte for ulike typer moderne datamaskiner og annet datateknisk utstyr. Grunnleggende 
digitale sekvensielle kretser inkludert metoder for analyse og konstruksjon av tilstandsmaskiner. Videre hvordan datamaskiner (og andre digitale maskiner) er bygget 
opp av kombinatoriske og sekvensielle byggeblokker. Kort historisk oversikt over datateknikkens utvikling. Oppbygging (organisering), virkemåte og realisering av 
datamaskiner og datamaskinsystemer. Datamaskinkonstruksjon på forskjellige nivå, instruksjonsformat, adresseringsmodi, prosessorarkitekturer og -typer. Grensesnitt 
mellom maskinvare og programvare, sammenkobling av komponenter, avbrudd, busser, lagerhierarki og hurtigbuffer (Eng. cache). Gjennomgang av sentrale datatekniske 
utstyrsenheter (periferi-enheter). Kort introduksjon til distribuerte systemer, innvevde ("embedded") systemer, parallelle datamaskiner, nye teknologier og nye 
anvendelser (applikasjoner).

Læringsutbytte

Kunnskaper: 
- Studenten skal kjenne til datamaskiners konstruksjon og virkemåte 
- Studenten skal forstå prinsippene for konstruksjon og analyse av sekvensielle digitale kretser og tilstandsmaskiner
- Studenten skal forstå hvordan en enkel prosessor fungerer 
- Studenten skal forstå grensesnittet mellom programvare og maskinvare 
- Studenten skal kjenne til sentrale periferienheter 
- Studenten skal forstå hvordan abstraksjon og struktur benyttes for å håndtere kompleksitet i datamaskinsystemer. 

Ferdigheter: 
- Studenten skal kunne formulere enkle programmer i assemblykode 
- Studenten skal være i stand til å anvende digitale kretselement til å konstruere grunnleggende digitale sekvensielle kretser og tilstandsmaskiner 
- Studenten skal være i stand til å lese skjemategninger og blokkdiagrammer 
- Studenten skal kunne relatere blokkdiagrammer og skjemategninger til hverandre på ulike abstraksjonsnivå. 

Generell kompetanse: 
- Studenten skal forstå den generelle virkemåten til en datamaskin og kunne anvende denne kunnskapen i prosjekter på alle abstraksjonsnivå 
- Studenten skal forstå den underliggende digitale logikken som datamaskiner består av. 
